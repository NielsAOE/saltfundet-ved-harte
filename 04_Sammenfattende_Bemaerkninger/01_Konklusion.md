## Konklusion.

Naar Udvalget paa det foreliggende Grundlag skal foretage en Bedømmelse af, om Ravlins Saltfund ved Harte den 13. November 1936 maa anses for ægte eller uægte, maa naturligvis henses til, at Ravlin ikke har tilstaaet noget Bedrageri, og at Østman ej heller har tilstaaet at have medvirket til et saadant. Paa den anden Side er der mange væsentlige Forhold, der peger imod Ægtheden, saaledes navnlig Østmans gennem alle Afhøringer fastholdte Forklaring om hans Iagttagelser af visse mistænkelige Omstændigheder, hans kompromitterende Breve og hans Notater, Ravlins økonomiske Situation i Efteraaret 1936 og hans paa væsentlige Punkter selvmodsigende og usande Forklaring samt hele det geologiske Materiale. Alle disse Forhold udgør i Forbindelse med det øvrigt oplyste saa stærke Indicier, at der for Udvalgets Medlemmer ikke bestaar Tvivl om, at Saltfundet er et Falsum.

Udvalget maa saaledes hævde som sin Opfattelse, at det ved Ravlins Boring den nævnte Dag fremkomne Saltstykke ikke hidrører fra Harte, og at Ravlin har begaaet et Bedrageri over for den danske Stat ved til Opnaaelse af Koncession at paaberaabe sig Saltstykket som en fra Undergrunden ved Harte hidrørende Borekærne.

København, den 9. August 1948.

- Anker Engelund
- Sv. Garde, Formand.
- Sigurd Hansen
- G. E. Hartz
- Jörnow
- Arne Noe-Nygaard
- N. E. Nørlund
- Helge Petersen
- Alfred Rosenkrantz
- H. Ødum  

F. J. Boas, Sekretær.
