## 3. Optegnelser, medens Boringen stod paa.

Under hele Arbejdets Gang 1935—36—37 foretoges der af de tilsynsførende Geologer Victor Madsen, H. Ødum, Arne Noe-Nygaard og Sole Munck Optegnelser i Dagbogsform og enkelte Optegnelser af anden Art. Observationerne førtes ind paa en fortløbende Profiltegning. Optegnelserne havde til Hensigt at supplere de tilvejebragte Prøver saaledes, at en fuldstændig Beskrivelse af Lagserien kunde gives ved den senere videnskabelige Beskrivelse af Prøvematerialet.

Ravlin førte en Dagbog over Boringer, ligesom Østman foretog Notater i en Lommebog.

Ravlin har forklaret, at Boremesteren havde Pligt til at føre en Journal (log book); den førtes af Boremesteren selv eller af Ravlin eller Østman efter Boremesterens Diktat. Den førtes i 3 Eksemplarer, der alle afleveredes til D.A.P. Co. Paa Forespørgsel har D.A.P. Co. oplyst, at Selskabet kun har de Dokumenter, der her er gengivet som Bilag Nr. 69 og 70. Boremesterjournalerne, hvoraf ét Eksemplar i sin Tid burde være afgivet til Staten, har saaledes ikke været tilgængelige for Udvalget.

[^1]: (Bilag 58-62)
[^2]: (Bilag 67 og 84)