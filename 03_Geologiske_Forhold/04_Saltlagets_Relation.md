## Saltlagets Relation til den omgivende Lagserie.

A. Indtil 968,6 m Dybde gennembryder Boringer Paaby II Lag, der ikke frembyder Mulighed for Aflejringer af Stensaltlag. Det kan derfor fastslaas, at et Saltlag, der som det her omhandlede paastaas at være gennemboret i 958 m Dybde, maa være fremmed for sine Omgivelser.

Det er derimod tænkeligt, at et Saltlag kunde være udskilt i Forbindelse med Afsaetningen af de dybereliggende Lag, da disse er anhydritførende og forsteningsfri. Saltlag er dog ikke fundet ved Harteboring Nr. 2 mellem 968,6 m og Boringens Bund i 1090 m Dybde. Den eneste mulige, geologiske Forklaring paa et Stensaltlags Tilstedeværelse under de givne Forhold er herefter Antagelsen af, at det optræder som en fra en større Saltmasse i Dybdet indpresset Slire, der har fulgt en Revne op gennem Lagserien. For at en saadan Sliredannelse kan finde Sted, maa Saltmassen i Dybdet ligesom de omgivende Lag have været underkastet et uhyre Tryk, der medfører dels en Revnedannelse med eventuelle Forskydninger i Lagene over Saltet, dels at Saltet optræder som en plastisk Masse, der kan trænge ind i Revnerne. Spørgsmaalet bliver derfor, om man ud fra Kendskabet til Lagseriens Beskaffenhed ved Harte kan finde Holdepunkter for eller imod Antagelsen af, at Lagserien har været udsat for saa kraftige Paavirkninger, at de kan have frembragt den for Indpresning af Saltet nødvendige Revne, saaledes at Ravlins Saltkærne kan hidrøre fra en Saltslire.

En nøje Undersøgelse af Prøverne fra de Lag, der paastaas umiddelbart at have over- og underlejret Saltlaget i 958 m Dybde, bestyrker imidlertid ikke Opfattelsen af, at der i Lagserien har været en Revne, hvori Saltet kunde injiceres. Man maa derfor overveje, om den øvrige Lagserie, saaledes som vi kender den, gør det sandsynligt eller dog muligt, at der har fundet Revnedannelse med eller uden Forskydninger i Lagene Sted, saaledes at Indpresning af en tynd Saltslire paa det omhandlede Sted har kunnet gaa for sig.

Som overvejende Regel ligger Lagene i Kærneprøverne fra Harteboringen vandret; mindre Hældninger forekommer dog, men kun i ganske enkelte Tilfælde, og enkelte Steder i Kærnerne ses Tegn paa Bruddannelse og paa, at minimale Forskydninger har fundet Sted: stejlstillede Glideflader eller tynde Sprækker fyldt med udkrystalliseret Anhydrit. Saadanne Fænomener kan dog findes i Lagserier uden nogen Tilknytning til Saltinjektioner, og de er i det foreliggende Tilfælde af saa ringe Omfang, at de ikke giver nogen Indikation for Muligheden af en Saltindpresning.

B. Tilstedeværelsen af Stensalt i Undergrunden ved Harte mente man før Boringernes Paabegyndelse godtgjort dels gennem Saltkilder i Egnen, dels ved Hjælp af seismiske Undersøgelser. Derimod blev der ikke paa dette Tidspunkt foretaget gravimetriske Maalinger.

Med Hensyn til det første Punkt, Saltkilderne, bemærkes, at de ikke entydigt giver Oplysning om større Saltophobninger i Undergrunden ved selve Harte, idet Saltkildernes Saltindhold meget vel kan være tilført Grundvandet fra fjernere liggende Saltaflejringer eller være udvasket fra marine Aflejringer. Alt dybtliggende Grundvand her i Landet indeholder varierende, undertiden betydelige Mængder Salt. D.G.U. har saaledes konstateret indtil 8 pCt. Saltindhold (ved Sønderborg, hvor det ikke ved Boring er lykkedes at paavise nogen Salt horst eller anden Form for fast Stensalt).

De i de senere Aar i Danmark foretagne gravimetriske Undersøgelser viser, at der lokalt maa findes store Stensaltmasser i Undergrunden som Salthorste eller Saltdomer, der har Form af Kegler eller Kupler og er fremkommet ved Oppresning af Saltet gennem de Lag, som det oprindeligt overlejredes af. Denne Oppresning muliggores gennem Saltets relativt ringe Vægtfylde og dets under stærkt Tryk betydelige Plasticitet. Før Oppresningen maa der saaledes have eksisteret jævnt udbredte Saltmasser i stor Dybde og af relativt ringe Mægtighed, og de er nu stedvis helt eller delvis koncentrerede i Salthorste. Saadanne jævnt udbredte Saltmasser lader sig næppe paavise gravimetrisk. Det kan derfor ikke helt udelukkes, at der i Undergrunden ved Harte i stor Dybde kan findes saadanne jævnt udbredte Saltlag af ringere Mægtighed, men det kan efter de for Udvalget nu foreliggende Oplysninger om gravimetriske Maalinger i Tiden efter Harteboringens Afslutning siges, at disse Maalinger ikke tyder paa Tilstedeværelsen af en Salthorst i denne Egn.

Spørgsmaalet bliver da, om eventuelt tilstedeværende, jævnt udbredte Saltlag i større Dybde end den, Ravlin opnaaede ved sin Boring, kan have været Ophav til en i højere beliggende Lag indpresset Saltslire. Det er imidlertid ikke i den meget omfangsrige Litteratur over Saltforekomster lykkedes at fremdrage noget Eksempel paa, at noget saadan kan finde Sted i en Lagserie, der er i saa ringe Grad tektonisk forstyrret, som den ved Harte synes at være.

De seismiske Undersøgelser, der gik forud for Boringerne, fortolkedes saaledes, at man maatte forvente at finde betydelige Stensaltlag i Dybder mindre end 1000 m. Boringerne har vist, at dette ikke holdt Stik. Det, man har ment at kunne tolke som Saltlag, har vist sig at være Flint-, Anhydrit- eller Kalkstenslag. At et kun ca. 17 cm tykt Saltlag, som det, der paastaas gennemboret i en Dybde af 958 m, skulde have kunnet indregistreres ad seismisk Vej, maa anses for ganske udelukket.

C. Da Forudsætningen for, at et Falsum ved Anbringelse af en Saltkærne i Kærneboreret forinden dettes Nedsænkning den 13. November 1936 kunde have Udsigt til at lykkes, kan have været den, at Saltkærnen har været indestøbt mellem Propper af Bjergart, der skulde forhindre Saltets Opløsning, har Udvalget ogsaa undersøgt Beskaffenheden af de Lag, der begrænser Saltet, med Henblik paa Spørgsmaalet, om disse Lag viser Slægtskab med den øvrige gennem Kærneprøver kendte Lagserie omkring 958 m Niveaul eller er FremmedeIementer.

Det er oplyst, at der var Stykker af Kalksten og Skifer formet som Borekærne saavel over som under Saltet, da Kærnen blev taget ud. Dog kan der maaske være nogen Tvivl om, hvilket Sted nøjagtigt i Lagserien Saltet har ligget.

Kærneboringen blev indstillet 14. November 1936 og genoptaget i Maj 1937 paa en saadan Maade, at der blev taget ny Kærne inden for den Strækning, der blev kærne boret den 13. og 14. November 1936. Af Dr. Helge Grys Redegørelse[^1] fra 1943 med Supplement af 1946 fremgaar, at alle Kærnestykker fra den 8., 13. og 14. November 1936 og 10. og 11. Maj 1937, bortset fra Saltkærnen, tilhører een og samme Aflejringscyklus. De Bjergarter, som indstøttede Saltet, synes derfor at falde godt i Traad med Lagserien i Harte og kan næppe være tilført fra andre Lokalilteter.

Gaar man ud fra, at et Falskneri er udført paa den foran angivne Maade, maa de Bjergartstykker, der den 13. November 1936 fandtes over og under Saltet, saaledes formentlig hidrøre fra den Kærne, der blev taget den 8. November 1936, og det er da ogsaa muligt, at noget af Kærnen fra den 8. November er blevet unddraget den tilsynsførende Geolog med Henblik paa et planlagt Falskneri.

Kærnen fra den 2. November 1936 kan ikke have leveret Materialet til nævnte Bjergartpropper, da den klart er geologisk yngre end de Lag, hvori Saltet optræder.

[^1]: (Bilag 66 og 69)