### Overenskomst. (Den mellem Statsministeriet og Danish American Prospecting Company under 17. Februar 1940 afsluttede Tillægsoverenskomst til Eneretsbevillingen).

**Bilag 7.**

Den danske Statsminister, som har forelagt Sagen for det i § 2 i Lov af 19. Februar 1932 omhandlede 4-Mands Rigsudvalg, og Danish American Prospecting Co. (herefter kaldet Selskabet) med Tiltrædelse fra Gulf Refining Company af Overenskomstens Punkt I (C), har truffet følgende Overenskomst:

***Punkt I.***

Den af Ministeren til Selskabet under 7. Februar 1938 udstedte Eneretsbevilling ændres herved som følger:

(A) Følgende føjes til § 4 i Eneretsbevillingen:  
>»(a). Parterne er i Princippet enige om, at det Samarbejde, der allerede er etableret mellem Danish American Prospecting Co. og de danske videnskabelige Institutioner (Geodætisk Institut, Danmarks geologiske Undersøgelse og Meteorologisk Institut), skal fortsættes, og Omraadet for det udvides. Om ethvert videnskabeligt Arbejde, der udføres af det af Instituterne paa Selskabets Opfordring, og om den Betaling, der eventuelt skal erlægges af Selskabet derfor, træffes i hvert enkelt Tilfælde Aftale mellem Selskabet og vedkommende Institut.
>
>(b). Skulde nogen af de af Staten foretagne Undersøgelser føre til praktiske Resultater, d.v.s. til Opdagelsen af Raastoffer i Undergrunden eller til Oplysninger angaaende Undergrundsforhold, som maatte være af Værdi for Selskabet, vil saadanne Resultater omgaaende blive meddelt til Selskabet, og Selskabet vil da, saafremt Betaling skal erlægges, betale Staten det Beløb, som efter Selskabets Mening repræsenterer den fair Værdi for Selskabet af de paagældende Resultater eller Oplysninger.«

(B) Følgende føjes til § 5 i Eneretsbevillingen:  
>»Alle Prøver af Lag, der er blevet gennemboret, alle geologiske Forsteninger og alle Dele af Kærner, der skal leveres til Danmarks geologiske Undersøgelse, skal opbevares af Danmarks geologiske Undersøgelse i det mindste i fem Aar, og i Løbet af denne Femaarperiode vil ingen af disse Prøver, Forsteninger eller Kærnedele eller Detaljer til Oplysninger angaaende dem blive givet eller tilstillet andre uden Selskabets forudgaaende skriftlige Samtykke; men alle saadanne Prøver, Forsteninger og Kærnedele skal være til Danmarks geologiske Undersøgelses frie Disposition, efter at Selskabets Virksomhed er ophørt i Danmark.«

(C) Følgende føjes til § 8 i Eneretsbevillingen:  
>»(a) I Tilfælde af et paatænkt Salg af Aktiekapitalen i Danish American Prospecting Co. eller af Majoriteten af de stemmeberettigede Aktier skal saadanne Aktier først tilbydes Statsministeriet til en opgiven Pris, og Statsministeriet skal have Ret til at købe de paagældende Aktier paa den danske Regerings Vegne til den opgivne Pris inden een Maaned fra Datoen for Tilbuddets Afgivelse til Ministeriet. Hvis Statsministeriet i Løbet af den nævnte Periode af een Maaned meddeler Ejerne af Aktierne, at det vælger at købe disse Aktier til den opgivne Pris, vil det derefter inden Udløbet af en yderligere Periode af 2 Maaneder betale Ejerne eller deres Ordre den opgivne Sum efter Ejernes Valg i New York i United States Dollars eller i London i engelske Pund Sterling (hvis Tilbudet er opgivet i anden Mont, da omregnet til den Kurs, der var gældende paa den Dato Ministeriets Meddelelse om, at det havde valgt at købe Aktierne, blev givet Ejerne mod Levering af Aktierne behørigt endosseret til Overdragelse i Selskabets Bøger til Statsministeren eller han befuldmægtigede Repræsentant. Bestemmelsen om Majoriteten af Aktier skal forstaas saaledes, at et Aktiesalg, der vilde bringe Antallet af solgte Aktier op til 50 pCt. eller mere af hele Kapitalen, ikke kan finde Sted uden forudgaaende Tilbud til Statsministeriet. Hvis Statsministeriet undlader inden den nævnte Periode af en Maaned at give Ejerne Meddelelse om, at det vælger at købe Aktierne, skal Ejerne have Ret til til enhver anden Køber (jfr. dog Underafsnit c) at sælge og overdrage Aktierne inden for en Periode af eet Aar fra den Dato, paa hvilken Aktierne blev tilbudt Ministeriet, dog ikke til nogen lavere Pris eller paa gunstigere Betingelser (jfr. Underafsnit c) end tilbudt Statsministeriet. Hvis saadant Salg eller Overdragelse skulde finde Sted mod en Ydelse bestaaende helt eller delvis i Aktier eller Ejendom, skal Prisen for de paagældende Aktier eller den paagældende Ejendom noteres paa en anerkendt Børs og ellers den fair Værdi deraf benyttes ved Bestemmelsen af den Pris, til hvilken Aktierne i Danish American Prospecting Co. bliver solgt eller overdraget.

>Ejerne kan til enhver Tid efter Udløbet af nævnte Periode paa een Maaned eller paa ethvert tidligere Tidspunkt, efter at Statsministeriet har meddelt Ejerne, at det vælger ikke at købe de paagældende Aktier til den opgivne Pris, tilbyde saadanne Aktier eller enhver Majoritet af de stemmeberettigede Aktier til Statsministeriet til enhver anden Pris, enten højere eller lavere og ethvert saadant Tilbud skal være underkastet samme Betingelser og Fremgangsmaade med Hensyn til dets Antagelse eller Forkastelse af Statsministeriet, Betaling og Levering af Aktierne, og Ejernes Ret til at sælge saadanne Aktier til andre, som specificeret ovenfor.

>(b) Intet i Afsnit (a) skal fortolkes saaledes, at det paa nogen Maade begrænser eller indskrænker den Ret, den nuværende Ejer af Aktiekapitalen i Danish American Prospecting Co. har til at levere og overdrage Aktierne i Danish American Prospecting Co. tilbage til de tidligere Ejere, fra hvem Aktierne i Danish American Prospecting Co. er blevet købt af den nuværende Ejer, Gulf Refining Company. Naar den Periode er udløbet, i hvilken Gulf Refining Company efter sin Kontrakt med de tidligere Aktieejere ikke er berettiget til at sælge Aktierne, vil Gulf Refining Company før eventuel Tilbagelevering til de tidligere Ejere tilbyde Statsministeriet Aktierne til en opgiven Pris og mod Statsministeriets Akcept inden een Maaned og mod Statsministeriets Betaling som anført i Afsnit (a) og ligeledes i Henhold til Afsnit (e).

>Intet i Afsnit (a) skal fortolkes paa en saadan Maade, at det paa nogen Vis ophæver eller begrænser den Ret, enhver Ejer af Aktier i Danish American Prospecting Co. har til — uden først at tilbyde Statsministeriet dem — at overdrage saadanne Aktier til ethvert andet stort amerikansk, utvivlsomt økonomisk solidt Olieselskab mod Vederlag i Aktier i det paagældende Selskab. Ej heller skal noget heri fortolkes saaledes, at det paa nogen Maade begrænser eller indskrænker Retten for en Aktionær i Danish American Prospecting Co. til at overdrage sine Aktier til et Underselskab, der helt ejes af den paagældende Aktionær.

>(c) Hverken Aktierne i Danish American Prospecting Co. eller et Flertal af de stemmeberettigede Aktier vil nogensinde uden Statsministeriets Godkendelse kunne sælges eller overdrages til nogen fremmed Stat eller til noget Selskab, hvis Aktiekapital eller hvis Flertal af stemmeberettigede Aktier ejes af en fremmed Stat.

>(d) Naar som helst et Salg eller en Overdragelse af Aktier i Danish American Prospecting Co. finder Sted, skal Statsministeriet straks have Meddelelse herom.

>(e) Hvis Statsministeriet paa noget Tidspunkt køber Aktierne i Danish American Prospecting Co., vil det som en af Betingelserne blive krævet, at Statsministeren ved eller forud for Leveringen af de paagældende Aktier indgaar paa en Overenskomst med Sælgeren af Aktierne, ved hvilken Statsministeriet paa den danske Regerings Vegne over for Sælgeren af Aktierne og de i nedenfor nævnte Aktiekøbs overenskomst nævnte Sælgere paatager sig alle de Forpligtelser, der paahviler Gulf Refining Company, dets Efterfølgere eller befuldmægtigede Repræsentanter i Henhold til den under 22. August 1938 indgaaede Aktiekøbsoverenskomst mellem F. F. Ravlin m.fl. paa den ene Side og Gulf Refining Company paa den anden Side, saaledes som denne maatte være blevet ændret, suppleret eller paa anden Maade modificeret, og gaar ind paa at overholde Betingelserne i denne Aktiekøbsoverenskomst, saaledes som de maatte være modificerede, og at skadesløsholde Gulf Refining Company, dets Efterfølgere og befuldmægtigede Repræsentanter for alle Fordringer, Krav, Retssager, Tab eller Forpligtelser i Henhold til den paagældende Aktiekøbsoverenskomst fra Datoen for Leveringen af de paagældende Aktier til Statsministeren eller hans befuldmægtigede Repræsentant. Et fuldstændigt og nøjagtigt Eksemplar af den paagældende Aktiekøbsoverenskomst og alle Ændringer, Supplenter eller andre Modifikationer vil blive tilstillet Statsministeren med ethvert Tilbud paa Aktierne givet i Henhold til Bestemmelserne heri. Tilsvarende Betingelser vil i Tilfælde af Salg til Statsministeriet af Aktierposter i Danish American Prospecting Co. blive stillet efter Forholdet mellem Beløbet af de solgte Aktier og hele Aktiekapitalen i Danish American Prospecting Co.«

(D) Det første og andet Afsnit under »Olie og Gas« i § 16 i Eneretsbevillingen ændres til at lyde, som følger:
>»Afgiften fastsættes indtil videre til 5 (fem) pCt. af den reelle Værdi paa Produktionsstedet af den salgbare Raaolie og Gas produceret og solgt. Hvis Produkterne bliver solgt i deres raa eller ubearbejdede Tilstand til Levering paa Produktionsstedet, skal den reelle Værdi betragtes som lig med Salgsprisen. Hvis Produkterne bliver solgt i deres raa eller ubearbejdede Tilstand til Levering andre Steder end paa Produktionsstedet, skal den reelle Værdi betragtes som lig med Salgsprisen minus Transportudgifter og andre Udgifter, der afholdes af Sælgeren og derfor indgaar i Salgsprisen. Hvis Produkterne bliver solgt efter Raffinering eller anden Behandling, der foretages for at gøre dem egnet til Salg eller Forbrug, skal (a) den reelle Værdi, der benyttes som Basis for Afgiften, være den Salgspris, som Bevillingshaveren sidst har modtaget for et Salg af Produkterne i deres raa eller ubearbejdede Tilstand (minus Transportudgifter og andre Udgifter, som ovenfor anført), hvis intet Salg af Produkterne i deres raa og ubearbejdede Tilstand er blevet foretaget af Bevillingshaveren, skal (b) Afgiften paa 5 (fem) pCt. beregnes paa Basis af den i Danmark sidst opnaaede gennemsnitlige Salgspris for lignende Produkter i deres raa og ubearbejdede Tilstand i Overensstemmelse med en fra Grosserersocietetet indhentet Erklæring. Statsministeriet forbeholder sig at kræve Afgiften forhøjet til 7½ (syv og en halv) pCt., hvis Selskabets Fortjeneste efter Ministeriets Mening gør en Forhøjelse rimelig.«

***Punkt II.*** Eneretsbevillingen af 7. Februar 1938 er bekræftet, og dens Gyldighed anerkendt, og den er og skal vedblive at være fuldt ud gyldig og i Kraft i Overensstemmelse med dens Betingelser, som ovenfor ændret og suppleret.

***Punkt III.*** Selskabet vil paa Statsministeriets Forlangende betale til Statsministeriet til fuld Afgørelse af Bestemmelserne i § 14 i Eneretsbevillingen et Beløb, ikke mindre end 12.839 Kr. 06 Øre og ikke mere end 15.406 Kr. 87 Øre, som Statsministeren maatte opgive.

***Punkt IV.*** Statsministerens Brev af 20. Maj 1938 (41/38) er ændret til at lyde som følger:

>»Under Henvisning til Lov af 15. April 1938 tilstaar Statsministeriet herved Selskabet en Forlængelse paa 2 Aar ud over den i Minelovens § 4, Punkt 7, ommeldte Frist.  
Under Forudsætning af, at Eftersøgningen stadig er fortsat i ikke mindre Omfang end i 1937, tilsiger Ministeriet derhos Selskabet paa dets Anmodning yderligere Forlængelser paa 2 Aar ad Gangen inden for den i Loven af 13. April 1938 fastsatte Maksimumsperiode.  
Det er en Selvfølge, at de i Eneretsbevillingen fastsatte Bestemmelser ogsaa vil gælde for Forlængelses-Perioderne.«

***Punkt V.*** Parterne har fundet det rimeligt med Henblik paa nødvendige Forsyninger for Hjemmeforbrug inden for Koncessionsomraadet af ethvert af de Raastoffer, der maatte blive indvundet i Henhold til Koncessionen, og af Produkter, fabrikeret, raffineret eller paa anden Maade udvundet deraf, at fastsætte, at i Tilfælde af, at Statsministeriet paa noget Tidspunkt skulde mene, at Behovet for Hjemmeforbrug af saadanne Raastoffer, som maatte findes eller indvindes i Henhold til Koncessionen eller Produkter deraf, som foran anført, ikke er tilstrækkeligt dækket, vil Selskabet forhandle med Statsministeriet om Sagen med det Formaal bedre at afbøde Vanskelighederne. Hvis Behovet til Hjemmeforbrug efter Ministeriets Opfattelse efter disse Drøftelser stadig ikke skulde blive tilstrækkeligt dækket, skal Statsministeriet have Ret til, uden at nogen særlig eller almindelig Lovgivningsakt derfor skal være nødvendig, til en fair Pris at overtage saa store Kvanta af eksisterende Beholdninger af de paagældende Raamaterialer (eller saa fremt Selskabet fabrikerer, raffinerer eller paa anden Maade fremstiller Brugsvarer heraf efter Selskabets Valg af saadanne Brugsvarer), som Ministeriet finder nødvendige til Dækning af Behovet til Hjemmeforbruget inden for Koncessionsomraadet. Hvis Statsministeriet og Selskabet ikke kan enes om en fair Pris, kan hver af Parterne forelægge Spørgsmaalet paa behørig Maade til Afgørelse ved de danske Domstole.

Hvis Selskabet skulde finde det stemmende med sine Interesser at etablere Anlæg eller Raffinaderier, i første Række baseret paa at behandle Raastoffer, som er indvundet i Henhold til Koncessionen, tilsiger Statsministeriet — inden for den da gældende Lovgivning — at yde sin Bistand og hjælpe Selskabet med fra de paagældende Myndigheder at opnaa alle Bevillinger, Tilladelser og andre Autorisationer, der paa det ene eller andet Tidspunkt maatte blive søgt af Selskabet eller Datterselskaber, stiftet for dette Formål, for at sætte Selskabet eller saadanne Datterselskaber i Stand til at oprette og drive Anlæg til Raffinering eller Behandling eller Tilberedning til Forbrug af ethvert af de raa eller ubearbejdede Stoffer og at sælge Raastoffer eller fabrikerede, raffinerede eller paa anden Maade deraf udvundne Varer til Forbrugere eller andre.

Udfærdiget i duplo saavel paa Dansk som paa Engelsk  
*i København, den 17. Februar 1940.*

**Th. Stauning**  
Statsminister.

DANISH AMERICAN PROSPECTING CO.  
**Guy Stevens**  
Vicepræsident.

Gulf Refining Company som den nuværende Ejer af Aktiekapitalen i Danish American Prospecting Co., samtykker i Punkt I (C) i den forudgaaende Overenskomst og gaar ind paa at staa fast ved at være forpligtet af de i det paagældende Punkt anførte Bestemmelser.

Til Bekræftelse hvoraf det har ladet sit Navn sætte herunder og sit tilbørligt attesterede Segl trykke herpaa af sine tilbørligt bemyndigede overordnede Funktionærer.

GULF REFINING COMPANY  
ved **E. C. Bothwell**  
Vicepræsident.
