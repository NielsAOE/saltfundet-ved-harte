#### Politirapport af 24. Juni 1948.

**Bilag 38.**

Jeg har i Dag indfundet mig hos Overretssagfører Thorvald Mikkelsen paa hans Kontor, Bredgade Nr. 45 A, Tlf. C. 12804, hvor han forklarer, at han kort Tid efter Besættelsen paa Junckers Vegne deltog i nogle Forhandlinger i den Hensigt at faa Koncessionen overført paa danske Hænder, men Kpt. havde kun med Sagen at gøre i ganske kort Tid, hvorfor han kun erindrer faa Enkeltheder.

---

Saa fremt der dengang har været Samtaler mellem Juncker og Østman om sidstnævntes Kendskab til et eventuelt Bedrageri i Forbindelse med Saltfundet, saa mener Kpt. bestemt ikke, at han er blevet indviet heri, men han kan dog godt huske, »at der ligesom laa noget i Luften om visse Beskyldninger«.

Kpt. har en enkelt Gang omkring dette Tidspunkt truffet Østman hos Juncker, og han har herfra det bestemte Indtryk, at Juncker havde Tillid til Østman, og at Østman interesserede sig stærkt for at faa Juncker med paa Planerne om Koncessionens Overtagelse.

---

**Dyrsted,** Kriminalassistent.