### Østmans skriftlige Erklæring til Politiet af 22. Oktober 1946.

**Bilag 15.**

Som Led i Afhøringen i Ravlinsagen ønsker jeg at fremhæve følgende:

Det er efter min Mening meget vanskeligt, for ikke at sige umuligt at erindre noget virkeligt klart og positivt om Begivenhederne paa en bestemt Dag, blot denne ligger faa Aar tilbage, endsige mange Aar, hvis ikke disse Begivenheder har været af en meget stærk Virkning.

Hvad andre har foretaget sig paa Dagen den 13. November 1936 i Forbindelse med Harteboringen, erindrer jeg ikke, udover hvad der var Sædvane, idet intet bemærkelsesværdigt forekom den Dag for hen paa Slutningen.

F. Eks. udtaler jeg mig af dybeste Overbevisning, selv under Edstilbud, at Kærnebo ret var adskilt i sine Bestanddele ved Arbejdets Begyndelse den 13. November 1936, idet dette var en af de Sædvaner, der overholdtes strengt, og jeg var den der baade angav og overvågede, at disse blev nøje overholdt. Imod denne min Paastand staar aabenbart alle de Tilstedeværendes, der dog intet rokker ved min Opfattelse, idet det først og fremmest var min Pligt at efterse alle Værktøjer, Apparater og lignende.

Imidlertid er der altid visse Ting der kan siges med positiv Sikkerhed, ligegyldigt hvor lang Tid der gaar, og til disse hører:  

 a) Ravlin har aldrig opfordret mig, hverken direkte eller indirekte til at deltage i Uregelmæssigheder af nogen Art i Forbindelse med Harteboringen.
 
 b) Ej heller har jeg nogen Sinde været bekendt med, deltaget i eller overværet noget saadant.

*22. Oktober 1946.*

**Østman.**